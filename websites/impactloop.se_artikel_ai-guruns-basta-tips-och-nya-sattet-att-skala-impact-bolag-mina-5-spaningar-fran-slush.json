{
    "metadata": {
        "title": "AI-guruns bästa tips och nya sättet att skala impact-bolag – mina 5 spaningar från Slush │ Impact Loop",
        "author": "Jenny Holmström",
        "publish_date": "2023-12-04",
        "tags": [
            "Slush",
            "Jenny Holmström"
        ],
        "url": "https://impactloop.se/artikel/ai-guruns-basta-tips-och-nya-sattet-att-skala-impact-bolag-mina-5-spaningar-fran-slush"
    },
    "content": "AI-guruns bästa tips och nya sättet att skala impact-bolag – mina 5 spaningar från Slush │ Impact Loop\n\n\n\n\n\n\n\n\n\n\n\n\n\n\n\n\n\n\nKrönikaAI-guruns bästa tips och nya sättet att skala impact-bolag – mina 5 spaningar från Slush2023-12-047:53Dela artikelnImpact Loops krönikör Jenny Holmström. Foto: pressbild.Mörkt, mäktigt och magiskt när 13 000 grundare, investerare och andra nyfikna möts på något som mer liknar en nattklubb än en mossig konferens. Impact Loops krönikör Jenny Holmström åker till tech-eventet Slush i Helsingfors och kommer hem med fem spaningar som håller dig i loopen.Jenny HolmströmEntreprenör och krönikör1. AI, AI, AI – och så lite mer AIKlimatförändringarna, så nära men ändå så långt borta, för det som ekar mest på Slush är helt klart AI. När AI-gurun Benedict Evans pratar är det fullpackat. Om vi fick några svar? Jodå, att svaret på de flesta AI-frågor är: att vi inte vet. Men om ett år vet vi. För impact-bolag, precis som för alla andra bolag, gäller det att snabbt omfamna och börja testa. Först anpassar du det nya verktyget till arbetet. Därefter anpassar du arbetet för att passa verktyget. Det är AI-guruns tips.Kanske är det ett tecken i tiden att det är det tyska impact-bolaget Faircado som vinner den prestigefulla pitchtävlingen Slush 100. Faircado, ett AI-drivet webbläsartillägg, hittar automatiskt billigare, begagnade alternativ när konsumenter handlar online.2. AI-bolag blir nästa skandalbolagNästa gång världens blickar vänds mot ett skandalbolag är det ett AI-bolag. Det tror i alla fall en av Theranos visselblåsare Erika Cheung, grundare till Ethics in Entrepreneurship. Där hajpen och kapitalet finns, där kommer skandalerna. Vilka gränser passerar du inte i jakten på att sälja drömmen? När du fabricerar kontrakt och produkter som inte finns så har du helt klart passerat dem, menar Erika Cheung. Hon är dock optimistisk, för kanske är det så att i rådande marknad där fokus ligger på lönsamhet och inte tillväxt, tillväxt, tillväxt kan grundare enklare hålla sig på rätt sida.Hon spår att svindlerier som Theranos, Wirecard och FTX kan minska. Samtidigt spår hon alltså att nästa skandal blir ett AI-bolag. Hur gör du för att inte hamna där själv? Skapa en “speak-up”-kultur och ta tag i problem innan de når förstasidorna, är Erika Cheungs tips.Finlands tidigare stadsminister Sanna Marin var en av huvudgästerna som drog storpublik.3. Alla bolag är klimatbolagAlla kan bygga klimatbolag och alla bolag är klimatbolag. Det är huvudbudskapet från en panel bestående av Kat Borlongan, affärsängel i Atomicos affärsängelprogram och medlem i Europeiska Innovationsrådet, Sierra Peterson, grundare av amerikanska Voyager VC som investerar tidigt i klimatbolag, och Michelle You, grundare av Songkick och Supercritical, en marknadsplats för att ta bort koldioxid från atmosfären. Sierra Peterson var tydlig, det finns en roll för alla att bygga klimatbolag. Du behöver inte vara forskare för att lyckas, gå i stället efter budskapet: “Don’t let perfect be the enemy of good”. Kat Borlongan menar att alla företag är klimatbolag. Kanske inte nödvändigtvis när du bara har en idé på ett papper och är tre personer i en källare. Men i takt med att du växer kommer du med de nya regulatoriska kraven behöva bli ett klimatbolag (och inte ett greenwashing-bolag).4. Startupvärldens nya playbook om att skalaFokus ska ligga på att få människor, inte organisationer, att växa. Den nya it-boken för alla grundare och bolagsbyggare är Stripes före detta operativa chef Claire Hughes Johnsons bok Scaling people. För med impact menas också hållbart ledarskap och hållbara organisationer. Claire Hughes Johnson gör en liknelse med att om du kommer till en idrottsplats, utan regler och med olika redskap – så kommer någon göra sig illa. Du vet inte hur du ska spela, göra mål eller vinna. Samma sak gäller för organisationer. Så hur gör man? Claire Hughes Johnson viktigaste tips är att börja tidigt med struktur och processer för ditt ledarskap. Scaling people är fullproppad av metoder, övningar och tips för att skala det viktigaste du har: människorna. Den här boken var under var och varannans arm och är ett måste för alla som bygger impact-bolag. Själv la jag beslag på ett exemplar mina sista fem minuter på Slush och kunde inte sluta läsa på flyget hem.Begagnat-plattformen Faircado vann årets pitchtävling. Foto: Petri Anttila5. Förlängda kapitalrundor och halverat riskkapital Att lågkonjunkturen är ett faktum som slår i alla led och förlänger VC-processer. Något som också stöds av riskapitalbolagets Atomicos nya rapport som visar att hälften av Europas riskkapital har försvunnit på ett år. Jonas Almeling, Nordenchef för crowdfunding-platformen Seeders, menar att frustrationen är stor i alla led: GPs (general partners) är frustrerade över att de inte stänger sina fonder från LPs (limited partners), och entreprenörerna är frustrerade över de förlängda processerna i sina rundor.Svenska impact-grundare på plats – och som tar in kapital – var bland annat hormon-appen Hormonas grundare och vd Karolina Löfqvist, \"väg-laddaren\" Elonroads medgrundare och vd Karin Ebbinghaus och sovappen Saga Sleeps medgrundare och vd Erik Björkman. Om investerare kräver mycket innan har ribban höjts markant, är budskapet från alla grundare jag pratar med – oavsett nationalitet. Nu vill investerare ha extra-allt. Men som vi alla vet: Ur kris föds de bästa idéerna. Så kämpa, alla impact-grundare! Slush handlar också om fest. Här på efterfesten. Foto: Otto Jahnukainen.… och till sistEfter Slush sjunger man karaoke. Det är som Amen i kyrkan. Själv tog jag rygg på Maria Ekelund från Apple och utan biljett, likt en fjortis, tar jag mig in på ett fullsatt Apollo – karaoke-stället nummer ett. När låten Living on a Prayer sjungs blickar jag ut över publikhavet och funderar på om entreprenörerna, som mer eller mindre skriker ut refrängen, sover gott om natten. Förmodligen någon.Jenny Holmström är entreprenör och strategisk rådgivare inom kommunikation.LÄS MER: Mina 5 lärdomar av att bygga ett impact-bolag som vi sen la nerGillade du denna artikel? Passa på och bli medlem på Impact Loop – så får du ännu mer av den här varan! Just nu har vi en kampanj på två av våra medlemskap. Passa på!Jenny HolmströmDela artikeln:SlushJenny HolmströmFortsätt läsa – kom in i loopen!Håll dig i loopen med vårt dagliga nyhetsbrev (gratis!)Knyt värdefulla kontakter på våra meetupsFör entreprenörer: kurerade tips på finansiering att sökaFör investerare: Sveriges enda nyhetsbrev för impact-investerareThank you! Your submission has been received!Oops! Something went wrong while submitting the form.PrenumereraMedlem? Logga inFortsätt läsa – kom in i loopen!Håll dig i loopen med vårt dagliga nyhetsbrev (gratis)!Knyt värdefulla kontakter på våra meetupsFör entreprenörer: kurerade tips på finansiering att sökaFör investerare: Sveriges enda nyhetsbrev för impact-investerareThank you! Your submission has been received!Oops! Something went wrong while submitting the form.PrenumereraMedlem? Logga inFler artiklar:Jag brukade också dissa riskkapital – men en sak fick mig att tänka omCamilla Bergman25/3/2024Han vill skala upp svensk vågkraft: \"Finns en enorm potential, större än all världens kärnkraft\"Christian von Essen25/3/2024Cementutmanaren fyller kassan med 110 miljonerChristian von Essen21/3/2024Minskar viltolyckor med AI – nu tar Flox in kapital för första gångenChristian von Essen22/3/2024NextRelated StoriesVem har backat Helena Helmersson? H&M-vd:ns avhopp väcker frågorCamilla BergmanMarch 14, 2024Fredrik Hånell: De flesta investerare utvärderar impact på fel sätt – så här kan man göra iställetMarch 14, 2024\n\n\n\n\n\n\n"
}